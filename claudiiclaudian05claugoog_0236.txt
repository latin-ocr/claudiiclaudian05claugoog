(XXIV.) DE CONSVL. STILICHONlS LIBER TERTIVS. 167

Prospera non fessis optantur flamina nautis,
Vt tuus adspectus populo. Quae numine tanto
Litora fatidicas attollunt Delia laurus,
Venturi quotiens adfulsit Apollinis arcus? so
Quae sic aurifero Pactoli fonte tumescit
Lydia, cum domitis adparuit Euhius Indis?
Nonne vides 11 plebe vias et tecta latere
Matribus? His, Stilicho, cunctis inopina reluxit
Te victore salus! Septem circumspice montes, 65
Qui solis radios auri fulgore lacessunt,
Indutosque arcus spoliis aequataque templa
Nubibus et quidquid tanti stnrxere triumphi.
Quantum profueris, quantam servaveris urbem,
Attonitis metire oculis. Haec fabula certe το
Cuncta forent, si Poenus adhuc incumberet Austro.

Mos erat in veterum castris, ut tempora quercu
Velaret‚ validis fuso qui viribus hoste
Casurum potuit morti subducere civem.
At tibi quae poterit pro tantis civica reddi 75
Moenibus? aut quantae pensabunt facta coronae?
Nec solam populi vitam debere fatetur
Armis Roma tuis3 sed, quo iucundior esset
Lucis honoratae fructus, venerabile famae
Pondus 11 amissas vires et regna recepit. 80
Iam non praetumidi supplex Orientis *ademptam
Legatis poscit Libyam famulosve precatur
(Dictu turpe) suos: sed robore freta Gabino
Te duce Romana tandem se vindicat ira.
Ipsa iubet signis bellaturoque togatus · 85
· Imperat 11 spectant aquilae decreta senatus.
Ipsa tibi trabeas ultro dedit, ipsa curulem
Obtulit ultori fastosque ornare coegIt..

Nil perdit decoris prisci nec libera quaerit
Saecula, cum donet fasces, cum proelia mandet3 so
Seque etiam crevisse videt. Quis Gallica rura, Ι

Quis meminit Latio Senonum servisse ligones?
Aut quibus exemplis fecunda Thybris ab 111111

 

