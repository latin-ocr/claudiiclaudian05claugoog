CARMINVM MINOR. OORPVSCVLVM, c. XXVIII—XXIX. 239

Sed nova si nigri videas miracula saxi,

Tunc pulchros superat cultus et quidquid Eois

Indus litoribus Rubra scrutatur inalga. 11

Nam ferro meruit vitam fenique rigore

Vescitur3 hoc dulces epulas, hoc pabula novit3

Hinc proprias renovat vires3 hinc fusa per artus

Aspera secretum servant alimenta vigorem3

Hoc absente perit: tristi morientia torpent 20

Membra fame, venasque sitis consumit apertas.
Mavors, sanguinea qui cuspide verberat urbes,

Et VenuS, humanas quae laxat in otia curas,

Aurati delubra tenent communia templi. ·

Effigies non una deis: sed ferrea Martis 25

Forma nitet, Venerem magnetica gemma figurat.

Illis conubium celebrat de more sacerdos.

Ducit flamma choros3 festa frondentia myrto

Limina cinguntur, roseisque cubilia surgunt

Floribus, et thalamum dotalis purpura velat. 30

Hic mirum consurgit opus: Cytherea maritum

Sponte rapit caelique toros imitata priores

Pectora lascivo flatu Mavortia nectit

Et tantum suspendit onus galeaeque lacertos

implicat et vivis totum complexibus ambit. 35

Ille lacessitus longo spiraminis actu

Arcanis trahitur gemma de coniuge nodis.

Pronuba fit Natura deis ferrumque maritat

Aura tenax: subitis sociantur numina furtis.

Quis calor infudit geminis alterna metallis 40
Foedera? quae duras iungit concordia mentes?
Flagrat anhela silex 01 amicam saucia sentit
Materiam placidosque chalybs cognoscit amores.

Sic Venus horrificum belli compescere regem

Et vultum mollire solet, eum sanguine praeceps 41
Aestuat 01 strictis mucronibus asperat iras.

Sola feris occurrit equis solvitque tumorem

Pectoris 01 blando praecordia temperat igni.

Pax animo tranquilla datur, pugnasque calentes

 

