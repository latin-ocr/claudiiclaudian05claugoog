(XXH.) DE CONSVL. STlLICHONlS LIBER SECVNDVS. 151

DE CONSVLATV STILICHONIS.

LIBER SECVNDVS.

(ΧΧΠ)

Hactenus armatae laudes: nunc qualibus orbem
Moribus et quanto frenet metuendus amore,
Quo tandem flexus trabeas auctore rogantes
Induerit fastisque suum concesserit annum,
Mitior incipiat fidibus iam Musa remissis. ὁ
Principio magni custos Clementia mundi,
Quae Iovis incoluit zonam, quae temperat aethram
Frigoris et flammae medi03 quae maxima natu
Caelicolum. Nam prima chaos Clementia solvit
Congeriem miserata rudem vultuque sereno 10
Discussis tenebris in ,lucem saecula fudit.
Haec dea pro templis et ture calentibus aris
Te fruitur posuitque suas hoc pectore sedes.
Haec docet ut poenis hominum vel sanguine pasci
Turpe ferumque putes3 ut ferrum, Marte cruentum, 15
Siccum pace feras3 ut non infensus alendis
Materiam praestes odiis3 ut sontibus ultro
Ignovisse velis, deponas ocius iram
Quam moveas, precibus numquam implacabilis obstes²
Obvia prosternas prostrataque more leonum 20
Despicias‚ alacres ardent qui frangere tauros,
Transiliunt praedas humiles. Hac ipsc magistra
Das veniam victis, hac exorante calores
Horrifioos et quae, numquam nocitura, timentur
Iurgia contentus solo terrore coerces 25
Aetherii patris exemplo, qui cuncta sonoro
Concutiens tonitru Cyclopum spicula differt

In scopulos et monstra maris nostrique cruoris
Parcus in Oetaeis exercet fulmina silvis.

Huic divae germana Fides eademque sorori 30
Corde tuo delubra tenens sese omnibus actis

 

