(V.) IN RVFINVM LIBER SECVNDVS. 23

IN RVFINVM

LIBER ΙΙ.
(V.)

lam post edomitas Alpes defensaque regna
Hesperiae merita complexus sede parentem
Auctior adiecto fulgebat sidere mundus,
Iamque tuis, Stilicho, Romana potentia euris
Et rerum commissus apex, tibi credita fratrum 5
Utraque maiestas geminaeque exercitus aulae.
Rufinus (neque enim patiuntur saeva quietem
Crimina pollutaeque negant arescere fauces)
Infandis iterum terras accendere bellis
Inchoat et solito pacem vexare tumultu. .1o
Haec etiam secum: ‘Quanam ratione tuebor
Spem vitae fragilem? qua tot depellere fluctus
Arte queam? Premor hinc odiis, hinc milite cingor.
Heu quid agam? non arma mihi, non principis ullus
Auxiliatur amor. Matura pericula surgimt 15
Vndique et impositi radiant cervicibus enses.
Quid restat, nisi cuncta novo confimdere luctu
lnsontesque meae populos miscere ruinae?
Everso iuvat orbe mori3 solacia leto
Exitium commune dabit nec territus ante 20
Discedam: cum luce simul linquenda potestas'.

Haec fatus, ventis ueluti si frena resolvat
Aeolus, abrupto gentes sic obice fudit
Laxavitque viam bellis et, ne qua maneret
Inmunis regio, cladem divisit in orbem aa
Disposuitque nefas. Alii per terga ferocis
Danuvii solidata ruunt expertaque remos
Frangunt stagna rotis3 alii per Caspia claustra
Armeniasque nives inopino tramite ducti
Invadunt Orientis opes. lam pascua fumant 30
Cappadocum uolucrumque parens Argaeus equorum,

 

