16 CLAVDlI CLAVDIANI

Stamina fatorum claram subrepsit in aulam,

Ilicet ambitio nasci, discedere rectum,

Venum cuncta dari3 profert arcana, clientes

Fallit et ambitos a principe vendit honores. 180

ingeminat crimen, commoti pectoris ignem

Nutrit et exiguum stimulando vuinus acerbat.

Ac velut innumeros amnes accedere Nereus

Nescit et undantem quamvis hinc hauriat Histrum,

Hinc bibat aestivum septeno gurgite Nilum, 180

Par semper similisque manet: sic fluctibus auri

Expleri calor ille nequit. Cuicumque monile

Contentum gemmis aut praedia culta fuissent,

Rufino populandus erat, dominoque parabat

Exitium fecundus ager3 metuenda colonis 1 190

Fertilitas: laribus pellit, detrudit avitis

Finibus3 aut aufert vivis aut occupat heres.

Congestae cumulantur opes urbisque ruinas

Accipit una domus: populi servire coacti

Plenaque privato succumbunt oppida regno. 19⁶
Quo vesane ruis‘? Teneas utrumque licebit

Oceanum, laxet rutilos tibi Lydia fontes,

Iungatur solium Croesi Cyrique tiara:

Numquam dives eris, numquam satiabere quaestu.

Semper inops quicumque cupit. Contentus honesto

Fabricius parvo spernebat munera regum 201

Sudabatque gravi consul Serranus aratro

Et oasa pugnaces Curios angusta tegebat.

Haec mihi paupertas opulentior, haec mihi tecta

Culminibus maiora tuis. Ibi quaerit inanes 205

Luxuries nocitura oib0s3 hio donat inemptas

Terra dapes. Rapiunt Tyrios ibi vellera sucos

nt picturatae saturantur murice vestes3

Hic radiant flores et prati viva voluptas

Ingenio variata suc. Fulgentibus illic 210

Surgunt strata toris3 hic mollis panditur herba

Sollicitum curis non abruptura soporem.

Turba salutantum latas ibi perstrepit aedes3

 

