100 calvini CLAVDIANI

Haec modo crescenti, plenae par' altera lunae:

Adsurgit ceu forte minor sub matre virenti

Laurus et ingentes ramos olimque futuras 245

Promittit iam parva comas, vel flore sub uno

Ceu geminae Paestana rosae per iugera regnant:

Haec largo matura die saturataque vernis

Roribus indulget spatio, latet altera nodo

Nec teneris audet foliis admittere soles. 250
Adstitit et blande Mariam Cytherea salutat:

‘Salve sidereae proles augusta Serenae,

Magnorum suboles regum parituraque reges.

Te propter Paphias sedes Cyprumque reliqui,

Te propter libuit tantos explere labores 255

Et tantum transnare maris, ne vilior ultra

Privatos paterere lares neu tempore longo

Dilatos iuvenis nutriret Honorius ignes.

Accipe fortunam generis, diadema resume,

Quod tribuas natis, et in haec penetralia rursus, 260

Vnde parens progressa, redi. Fac nulla subesse

Vincula cognatae: quamvis aliena fuisses

Principibus, regnum poteras hoc ore mereri.

Quae propior sceptris facies? qui dignior aula 264

Vultus erit? Non labra rosae, non colla pruinae,

Non crines aequant violae, non lumina flammae.

Quam iuneti leviter sese discrimine confert

Vmbra supercilii! miscet quam iusta pudorem

Temperies nimio nee sanguine candor abundat!

Aurorae vincis digitos umerosque Dianae, 2⁷0

Ipsam iam superas matrem. si Bacchus amator

Dotali potuit caelum signare corona,

Cur nullis virgo redimitur pulchrior astris?

Iam tibi molitur stellantia serta Bootes

[uque decus Mariae iam sidera parturit aether. 275

0 digno nectenda viro tantique per orbem

Consors imperii! iam te venerabitur Hister,

Nomen adorabunt populi3 iam Rhenus et Albis
Serriet; in medios ibis regina Sygambros.

 

