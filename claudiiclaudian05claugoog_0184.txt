(VIII.) PANEGYR. DE QVARTO CONSVLATV HONORII. 115

Adfuit ominibus Tenebris involverat atra
Lumen hiems densosque Notus eollegerat imbres.
Sed mox, cum solita miles te voce levasset,
Nubila dissolvit Phoebus pariterque dabantur 175
Sceptra tibi mundoque dies: caligine liber
Bosphorus adversam patitur Calchedona cerni.
Nec tantum vicina nitent, sed tota repulsis
Nubibus exuitur Thrace, Pangaea renident
Insuetosque palus radios Maeotia vibrat. 180
Nec Boreas nimbos aut sol ardentior egit:
Imperii lux illa luit, praesagus obibat
Cuncta nitor risitque tuo natura serene.
Visa etiam medio populis mirantibus audax
Stella die, dubitanda nihil nec crine retuso 185
Languida, sed quantus numeratur noete Bootes,
Emicuitque plagis alieni temporis hospes
Ignis et agnosci potuit, cum luna lateret:
Sive parens Augusta fuit, seu forte reluxit
Divi sidus avi, seu te properantibus Arctis 190
Cernere sol patiens caelum commune remisit.
Adparet quid signa ferant. Ventura potestas
Claruit Ascani0, subita cum luce comarum
lnnocuus flagraret apex Phrygioque volutus
Vertice fatalis redimiret tempora candor. 195
At tua caelestes inlustrant omina flammae.
Talis ab Idaeis primaevus Iuppiter antris
Possessi stetit arce poli famulosque recepit
Natura tradente deos, lanugine nondum
Vernabant uultus nec adhuc per oolla fluebant 200
Moturae convexa comae, tum scindere nubes
Discebat fulmenque rudi torquere lacerto.

Laetior augurio genitor natisque superbus
lam paribus duplici fultus consorte redibat
Splendebatque pio complexus pignora curru. 205
Haud aliter summo gemini cum patre Lacones,

190 Arctis] e905 astris.
vs

 

