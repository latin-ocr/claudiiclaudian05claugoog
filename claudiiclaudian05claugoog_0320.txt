clauiuvn uiuos. coarvscmmr, a. xxxv-xa. 251

Vidit perspicuo deprensas marmore lymphas,
Dura quibus solis parcere novit hiems,

Et siccum relegens labris sitientibus orbem 5
Inrita quaesitis oscula fixit aquis.

XXXIX. (LXII.)

Marmoreum ne sperne globum: spectacula transit
Regia nee Rubro vilior iste mari.

Informis glacieS, saxum rude, nulla figurae
Cratia: sed raras inter habetur opes

xa. (uni.)

EPISTVLA AD OLYBRIVM.

Quid rear, adfatus quod non mihi dirigis ullos
Nee redit alterno pollice ducta salus?

Scribendine labor? Sed quae tam prona facultas,
Carmina seu fundis seu Cicerone tonas?

Cedere divitiis animi fortuna fatetur 5
Et tantas oris copia vincit opes.

An rarus qui scripta ferat? Quin tempore nullo
Cessant Flaminiae pulverulenta viae.

Cum fluat ingenium, eum sit qui dicta reportet,
Quae, m'si contemnor, causa relicta tibi? 10

Despicis ergo tuum, si fas est credero, vatem

PerfiduS, et spatio debilitatur amor.

Excidimusne tibi? Lucem iam condet Hydaspes,
Et Tartesiaco, Sol, oriere vado,

Candescet Getieis Meroe conversa pruinis 15
Claraque se vetito proluet Vrsa mari,

llt, si iam nostros fastidit Olybrius ignes,
Constat Oresteam nil valuisse fidem.

Quin age rumpe moras solaturusque sodalem
Absens eloquio fertiliore doce, , aa

 

