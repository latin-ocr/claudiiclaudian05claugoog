94 OLAVDII CLAVDlANl

Iura tenent. Fateor, Stilicho, non parva poposci,
Sed certe mereor princeps hoc principe natus, 35
Qui sibi te generum fraterna prole revinxit,
Cui Mariam debes. Faenus mihi solve paternum,
Redde suos aulae. Mater fortasse rogari
Mollior. Opatrui germen, cui nominis heres
Successi, sublime decus torrentis Hiberi, 40
Stirpe soror, pietate parens, tibi creditus infans
Inque tuo crevi gremio, partuque remoto
Tu potius Flaccilla mihi. Quid dividis ergo
Pignora? quid iuveni natam non reddis alumno?
Optatusne dies aderit? dabiturne iugalis 45
Nox umquamP’

Tali solatur vulnera questu
Risit Amor placidaeque volat trans aequora matri
Nuntius et totas iactantior explieat alas.

Mons latus Ionium Cypri praeruptus obumbrat,

Invius humano gressu, Phariumque cubile
Proteos et septem despectat cornua Nili.
Hunc venti pulsare timent, hunc laedere nimbi,
Hunc neque candentes audent vestire pruinae.
Luxuriae Venerique vacat. Pars acrior anni
Exulat, aeterni patet indulgentia veris·
In campum se fimdit apex, hunc aurea saepes
Circuit et fulvo defendit prata metallo.
Mulciber, ut perhibent, his oscula coniugis emit
Moenibus et tales uxorius obtulit arces.
Intus rura micant, manibus quae subdita nullis
Perpetuum florent, Zephyro contenta colono,
Vmbrosumque nemuS, quo non admittitur ales,
Ni probet ante suos diva sub iudice cantus:
Quae placuit, fruitur ramis3 quae victa, recedit.
Vivrmt in Venerem frondes omnisque vicissim
Felix arbor amat, nutant ad mutua palmae
Foedera, populeo suspirat populus ictu

52 post 63 transposui.

 

