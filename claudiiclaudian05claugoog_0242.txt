(XXIV.) DE CONSVL. STILlCHONlS LIBER TERTIVS. 113

Praebuit, huic soli debet sed victa tributum.
Dum nos horribiles Libyae scrutamur alumnos, 280
Europae vos interea perquirite saltus
Et scopulos. Posita ludat formidine pastor
Securisque canat Stilichonem fistula silvis.
Pacet muneribus montes qui legibus urbes?

Dixit et extemplo frondosa fertur ab Alpe 285
Trans pelagus3 cervi currum subiere iugales,
Quos decus esse deae primi sub limine caeli
Roscida fecundis concepit Luna cavernis:
Par nitor intactis nivibus3 frons discolor auro
(terminat 11 spatio summas aequantia fagos 290
Cornua ramoso surgvmt procera metallo.
Opis frena tenet, fert retia rara Lycaste
Auratasque plagas, inmortalesque Molossi
Latrantes mediis circum iuga nubibus ibant.
Quinque aliae paribus (Phoebe sic iusserat) armis 295
Diversa regione ruunt ducitque cohortem
Quaeque suam. Variae formis et gente sequuntur
ingenioque canes. Illae gravioribus aptae
Morsibus, hae pedibus celeres, hae nare sagaces,
Hirsutaeque tremunt Cressae tenuesque Lacaenae 300
Magnaque taurorum fracturae colla Britannae.
Dalmatiae lucos abruptaque brachia Pindi
Sparsa comam Britomartis agit. Tu Gallica cingis
Lustra, Leontodame, Germanorumque paludes
Eruis et si quis defensus harundine Rheni 305
Vastus aper nimio dentes curvaverat aevo.
Nubiferae Alpes Appenninique recessus
Garganique nives Hecaerge prompta fatigat.
Speluncas canibus Thero rimatur Hiberas
informesque cavis ursos detrudit ab antris, 810
Quorum saepe Tagus manantes sanguine rictus
Non satiavit aquis et quos iam frigore segnes
Pyrenaea tegit latebrosis frondibus ilex.
Cyrnaeis Siculisque iugis venata virago
Nebrophone cervos aliasque in vincula cogit axs

 

