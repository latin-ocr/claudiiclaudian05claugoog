144 CLAVDII CLAVDIANI

Dicite, Bisaltae vel qui Pangaea iuvencis

scinditis, offenso quantae sub vomere putres 1³5
Dissiliant glaebis galeae vel qualia rastris

Ossa peremptorum resonent inmania regum.

Singula complecti cuperem, sed densior instat
Gestorum series laudumque sequentibus undis
Obruimur. Genitor caesi post bella tyranni 140
Iam tibi commissis conscenderat aethera terris.
Ancipites rerum ruituro cul-mine lapsus
Aequali cervice subis: sic Hercule quondam
Sustentante polum melius librata pependit
Machina nec dubiis titubavit Signifer astris 145
Perpetuoque senex subductus mole parumper
Obstupuit proprii spectator ponderis Atlas.

Nulli barbariae motus3 nil turbida rupto
Ordine temptavit novitas, tantoque remoto
Principe mutatas orbis non sensit habenae. 150
Nil inter geminas acies, ceu libera frenis,

Ausa manus. Certe nec tantis dissona linguis

Turba nec armorum cultu diversior ‘umquam
Oonfluxit populus: totam pater undique secum
Moverat Auroram, mixtis hic Colchus Hiberia, lto
Hic mitra velatus Arabs, hic crine decorus
Armenius, hic picta Saces fucataque Medus,

Hic gemmata niger tentoria fixerat Indus3

Hic Rhodani procera cohors, hic miles alumnus
Oceani. Ductor Stilicho tot gentibus rmus, 160
Quot vel progrediens vel conspicit occiduus sol.

In quo tam vario vocum generumque tumultu

Tanta quies iurisque metus servator honesti

Te moderante fuit, nullis ut vinea furtis

Vel seges erepta fraudaret messe colonum, 165
Vt nihil aut saevum rabies aut turpe libido
Suaderet, placidi servirent legibus enses.

Scilicet in vulgus manant exempla regentum,

thue ducum lituos, sic mores castra sequuntur.
Denique felices aquilas quocumque moveres, lvo

 

