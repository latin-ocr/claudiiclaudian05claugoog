168 CLAVDII CLAVDIANI

Vexit Lingonico sudatas vomere messes? .
Illa seges non auxilium mode praebuit urbi, 95

Sed fuit indicia, quantum tibi, Roma, liceret:
Admonuit dominae gentes instarque tropaei
Rettulit ignotum gelidis vectigal ab oris.

Hoc quoque maiestas augescit plena Quirini,
Rectores Libyae populo quod iudice pallent loo
Et pest emeritas moderator quisque secures
Discrimen letale subit: quid Poenus arator
Intulerit, madidus quantum transmiserit Auster.
Ardua qui late terris responsa dedere,

Hic trepidant humiles, tremuit ques Africa nuper, 105
Cernunt rostra reos Cani virtutibus aevi

Materiam pandit Stilicho populumque uetusti
Culminis inmemorem dominandi rursus in usum
Excitat, ut magnos calcet metuendus honores,
Pendat iustitia crimen, pietate remittat 110
Errorem purosque probet damnetque nocentes

Et patrias iterum clemens exerceat artes.

Fallitur egregio quisquis sub principe credit
Servitium. Numquam libertas gratior extat
Quam sub rege pie. Quos praeficit ipse regendis mo
Rebus, ad arbitrium plebis patrumque reducit
Conceditque libens, meritis seu praemia poscant
Seu punire velint. Posito iam purpura fastu
De se iudicium non indignatur haberi.

Sic docuit regnare socer, sic cauta iuventae 120
Frena dedit, teneros sic moribus induit annos
Verior Augusti genitor, fiducia belli,
Pacis consilium: per quem squalere remoto
Pristina Romuleis infloruit artibus aetas,
Per quem fracta diu translataque paene potestas 125
Non oblita sui servilibus exulat arvis,
In proprium sed dueta larem victricia reddit
Fata solo fruiturque iterum, quibus haeserat olim,
Auspiciis capitique errantia membra reponit.
Proxime dis consul, tantae qui prospicis urbi, 130

 

