82 CLAVDII CLAVDIANI

Palpitat et vanos scopulis inlidit hiatus.

Tarbigilus simulare fugam flatusque Leonis
Spe nutrire leves improvisusque repente,
Dum gravibus marcent epulis hostique catenas
Inter vina crepant, largo sopita Lyaeo 435
Castra subit. Pereunt alii, dum membra cubili
Tarda levant3 alii leto iunxere soporem3
Ast alios vicina palus sine more ruentes
. Excipit et cumulis inmanibus aggerat undas.
Ipse Leo damma cervoque fugacior ibat 440
Sudanti tremebundus equo: qui pondere postquam
Decidit, implicitus limo cunctantia pronus
Per vada reptabat. Caene subnixa tenaci
Mergitur et pingui suspirat corpore moles
More suis, dapibus quae iam devota futuris 445
Turpe gemit, quotiens Hosius mucrone corusco
Armatur cingitque sinus secumque volutat,
Quas figat rombus partes, quae frusta c'alenti
Mandat aquae quantoque cutem distendat echino:
Flagrat opus, crebro pulsatus perstrepit ictu3 450
Contexit varius penetrans Calchedona nidor.

Ecce levis frondes a tergo concutit aura:
Credit tela Leo, valuit pro vulnere terror
Implevitque vicem iaculi, vitamque nocentem
Integer et sola formidine saucius efflat. 455
Quis tibi tractandos pro pectine, degener, enses,
Quis solio campum praeponere suasit avito?
Quam bene texentum laudabas carmina tutus
Et matutinis pellebas frigora mensis!
Hic miserande iaces3 hic, dum tua vellera vitaS, 460
Tandem fila tibi nevenmt ultima Parcae.

Iam vaga pallentem densis terroribus aulam

Fama quatit, stratas acieS, deleta canebat

Agmina, Maeonios foedari caedibus agros,
Pamphylos Pisidasque rapi. Metuendus ab omni 465
Tarbigilus regione tonat3 modo tendere cursum

ln Calates, modo Bithynis incumbere fertur.

 

