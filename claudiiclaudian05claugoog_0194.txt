(VIII.) PANEGYR. DE QVARTO CONSVLATV HONORII. 125

Sic Amphioniae pulcher sudore palaestrae

Alcides pharetras Dircaeaque tela solebat
Praetemptare feris olim domitura Gigantes

Et pacem latura polo, semperque cruentus 5³5
Ibat et Alcmenae praedam referebat ovanti3
Caeruleus tali prostratus Apolline Python

Implicuit fractis moritura volumina silvis.

(lum vectaris equo simulacraque Martia ludis,
Quis mollis sinuare fugae, quis tendere contum 540
Acrior aut subitos melior flexisse recursus?

Non te Massagetae, non gens exercita campo
Thessala, non ipsi potenmt aequare bimembres,

Vix comites alae, vix te suspensa sequuntur

Agmina ferventesque tument post terga dracones. 545
thue tuis primum sonipes calcaribus arsit,
ignescunt patulae nares, non sentit harenas

Vngula discussaeque iubae sparguntur in armos3
Turbantur phalerae, spumosis morsibus aurum
Fumat, anhelantes exundant sanguine gemmae. 550
Ipse labor pulvisque decet confusaque motu
Caesaries3 vestis radiato murice solem

Combibit, ingesto crispatur purpura vento.

Si dominus legeretur equis, tua posceret ultro
Verbera Nereidum stabulis nutritus Arion 555
Serviretque tuis contempto Castore frenis

Cyllarus et flavum Xanthus sprevisset Achillem.

Ipse tibi famulas praeberet Pegasus alas

Portaretque libens melioraque pondera passus
Bellerophonteas indignaretur habenas. 560
Quin etiarn velox Aurorae nuntius Aethon,

Qui fugat hinnitu stellas roseoque domatur

Lucifero, quotiens equitem te cernit ab astris,
Invidet inque tuis mavult spumare lupatis.

Nunc quoque quos habitus, quantae miracula pompae
Vidimus, Ausonio cum iarn succinctus amictu 511
Ρ11 Ligurum populos solito conspectior ires
Atque inter niveas alte veherere cohortes,

 

