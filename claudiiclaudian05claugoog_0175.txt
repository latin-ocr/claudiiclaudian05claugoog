106 CLAVDII CLAVDIANI

Turiferos Arabes saltus, vada Caspia Medi,
Armenii Phasin, Parthi liquere Niphaten.

Quae tibi tum Martis rabies quantusque sequendi
Ardor erat? quanto flagrabant pectora voto
Optatas audire tubas campique cruenta 75
Tempestate frui truncisque inmergere plantas?
Vt leo, quem fulvae matris spelunca tegebat
Vberibus solitum pasci, cum crescere sensit
Vngue pedes et terga iubis et dentibus ora,
lam negat imbelles epulas et rupe relicta 80
Gaetulo comes ire patri stabulisque minari
Aestuat et celsi tabo sordere iuvenci. .
Ille vetat rerumque tibi commendat habenas
Et sacro meritos ornat diademate crines.
Tantaque se rudibus pietas ostendit in annis, 85
Sic aetas animo cessit, quererentur ut omnes
Imperium tibi sero datum.

Victoria velox

Auspiciis effecta tuis. Pugnastis uterque:
Tu fatis genitorque manu 'le propter et Alpes
Invadi faciles cauto neo profuit hosti 90
Munitis haesisse locis: spes inrita valli
Concidit et scopulis patuerunt claustra revulsis.
Te propter gelidis Aquilo de monte procellis
Obruit adversas acies revolutaque tela
Vertit in auctores et turbine reppulit hastas 95
Ο nimium dilecte dec, cui fundit ab antris
Aeolus armatas hiemeS‚ cui militat aether
Et coniurati veniunt ad classica venti.
Alpinae rubuere nives, et Frigidus amnis
Mutatis fumavit aquis turbaque cadentum loo
Staret, ni rapidus iuvisset flumina sanguis.

At ferus inventur scelerum traiecerat altum
Non uno mucrone latus, duplexque tepebat
Ensis, et ultrices in se converterat iras
'landem iusta manus. Iam libertate reducta, 105
Quamvis emeritum peteret natura reverti

 

