30 CLAVDII CLAVDIANI

Ite, mei quondam socii' Nec plura locutus
Flexit iter: vacuo qualis discedit hiatu
Impatiens remeare leo, quamplurima cuspis
Et pastorales pepulenmt igne catervae,
inclinatque iubas demissaque lumina velat 255
Et trepidas maesto rimatur murmure silvas,

Vt sese legio vidit disiuncta relinqui,
Ingentem tollit gemitum galeasque solutis
Vmectat lacrimis pressamque morantia vocem
Thoracum validos pulsant suspiria nexus: 260
‘Tradimur, heu, tantumque sequi prohibemur amorem 1’
Exclamant. ‘Spernisne tuas, dux optime, dextras,
Quas tibi victrices totiens Bellona probavit?
Nos adeo viles? adeo felicior axis
Hesperius, meruit qui te rectore teneri? 265
Quid nobis patriam, quid cara revisere tandem
Pignora dilectosve iuvat coluisse penates?
Te sine dulce nihil. Iam formidata tyranni
Tempestas subeunda mihi, qui forte nefandas
Clam parat insidias, qui nos aut turpibus Hunis 270
Aut impacatis famulos praebebit Alanis,
Quamquam non adeo robur defecerit omne
Tantave gestandi fuerit penuria 'ferri
Tu, licet occiduo maneas sub cardine caeli,
Tu mihi dux semper, Stilicho, nostramque vol absens 275
Experiere fidem. Dabitur tibi debita pridem
Victima: promissis longe placabere sacris?

Tristior Haemoniis miles digressus ab oris
Tangebat Macetum fines murosque subibat,
Thessalonica, tuos. Sensu dolor haeret in alto 280
Abditas et tacitas vindictae praestruit iras,
Spectatorque favens odiis locus aptaque leto
Tempora. Nec quisquam tanta de pube repertus,
Proderet incautis qui corda minantia verbis.
>Quae non posteritas, quae non mirabitur aetas 181

270 Clam] 11111113· iam.

 

