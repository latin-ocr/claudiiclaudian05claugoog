, 254 CLAVDII CLAVDIANI

xcvi. (cxxc.)

DE OHLAMYDJr ΕΤ FRENIS.

Non semper clipei metuendum gentibus orbem
Dilecto studiosa parens fabricabat Achilli,'
lemnia neo semper supplex ardentis adibat
Antra dei nato galeam factura comantem,
Sed placidos etiam cinctus et mitia pacis 5
Ornamenta dabat, bello quibus ille peracto
Conspicuus reges inter fulgeret Achivos.
Ipsa manu chlamydes ostro texebat et auro,
Frenaque, quae volucrem Xanthum Baliumque decerent,
Aequore quaesitis onerabat sedula gemmis. 10
At tibi diversis, princeps altissime, certant
Obsequiis soceri. Stilicho Mavortia confert
Munera: barbaricas strages Rhenique triumphos.
Reginae contenta modum servare Serena
In tua sollicitas urget velamina telas. 15

xcur. (uxxru.)

DE EQVO DONO DATO.

Ο felix sonipes, tanti cui frena mereri
Numinis et sacris licuit servire lupatiS,
Seu tua per campos vento iuba lusit Hiberos,
Seu te Cappadocum gelida sub valle natantem
Argaeae lavore nives, seu laeta solebas 5
Thessaliae rapido perstringere pascua cursu:
Accipe regales cultus et crine superbus
· Erecto virides spumis perfimde smaragdos.
Luxurient tumido gemmata monilia collo,
Nobilis auratos iam purpura vestiat armos, 10
Et medium te zona liget variata colorum
Floribus et castae manibus sudata Serenae,
Persarum gentile decus. Sic quippe laborat
Matcmis studiis nec dedignatur equestres
Moliri phaleras genero latura decorem. 16

 

l

